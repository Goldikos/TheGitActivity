Je název souboru pravda nebo fikce?

Věřte nevěřte je americký seriál vysílaný společností Fox v letech 1997 až 2002. Každá epizoda seriálu obsahovala pět krátkých příběhů, které byly všechny zdánlivě nemožné a těžko uvěřitelné, avšak některé z nich byly (soudě podle tvůrců seriálu) pravdivé a založené na skutečných událostech. Divák se během sledování mohl sám rozhodnout, zda příběhům věří v jejich pravdivost, nebo ne. Na závěru každé epizody uvaděč prozradil, které z příběhů byly pravdivé a které ne. Uvaděč pořadu vždy také na úvodu epizody ukázal nějaký optický klam a před jednotlivými příběhy krátce nastínil jejich téma. Uvaděčem pořadu byl James Brolin a později Jonathan Frakes. Většina příběhů byla napsána, či pokud se jednalo o skutečnost, sesbírána, Robertem Tralinsem.

Na podzim roku 2021 bylo oznámeno, že se objeví nové příběhy pořadu. Díly produkovala německá stanice RTL II, moderoval je Jonathan Frakes a vysílaly se 31. října 2021 a 30. října 2022. Natáčelo se v USA a Německu.[1]

Celkově bylo z 239 příběhů 139 příběhů pravdivých a 100 příběhů vymyšlených.